Člověk by si myslel, že svadbu prince Williama s Kate nic nepředčí. Pravděpodobně se jedná o sňatek budoucího krále s královnou, kteří se berou, aby splodili dalšího následníka trůnu. Tato událost ale není nic oproti té, která se odehrála ve 4. století a jejíž hlavními aktéry nebyl nikdo významější, než Svatá Kateřina a Ježíš Kristus. Skoro.

Vraťme se ale zpět, do doby ještě dávno před svadbou. Bloudím krajem, obcházím království
po království a nikde se nezdržím déle než měsíc. Se mnou je jen můj věrný kůň, který mě na všech cestách doprovází a ulehčuje mi překonávat nemalé vzdálenosti, které mě dělí od spokojeného života, nebo alespo%n nějakého hezkého zážitku. Byl jsem tedy jednou na cestě z království Arabských vládcu, když jsem došel do Alexandrie oblasti kolem, kde leželo i království vládce Kosta. Ten již zemřel,
ovšem zanechal za sebou svou ženu a dceru, Kateřinu. Dívku tak chytrou, tak krásnou, tak bohatou, že nic na světe si je nemohlo rovnat. Ostatně o tom mě přesvedčila i slova poustevníka, který Kateřinu popsal takto:  
"Ty nezkažená vinou, dívko ničím poskvrněná a vysoce urozená, moudrá i tak přelíbezná, učená, jak svět to nezná, ty, již poklady jsou přány, panno nade všechny panny..." Poustevník byl muž mnoha
nevídaných vědomostí a byl to právě on, který přivedl Kateřinu na onu cestu, která ji nakonec spojila se samotným Kristem.

Nejdříve bychom se ale měli podívat na to, jak se vůbec k poutníkovi dostala a co ji vedlo k tomu, aby svého prvního chotě hledala práve v Ježíšovi. Ona, tak překrásná a urozená, dovršila po smrti otce osmnácti let a byla teda zralá na vdávání. Jelikož nebyl nikdo, kdo by po jejím zesnulém otci převzal moc, měl to být pravě Kateřiny ženich. Svadba byla tedy pro království naprosto klíčovou událostí, a tak se k tomu postavila i Kateřiny matka. Kateřiny svatba se pro ní stala hlavním cílem a snažila se sebevíc, aby našla toho správného manžela. I sama Kateřina si byla svých předností dobře vědoma a tohle mi řekla:
"... radši čest svou, jež se skvěje, čistou nést chci beze vděku, do smrti, na věky věků, neb mé moudrosti a kráse nikdo z živých nerovná se. "
To ovšem nebylo jednoduché, jelikož Kateřina požadovala minimálně sobě rovného manžela. A jak již víme, takový na světe zkrátka nebyl. Poslové se do kráovství přímo valili, se zprávou o zájmu jejich pánů o ruku Kateřiny. Ta je ale do posledního odmítala. Dokonce i císaře Maxencia, který chtěl Kateřinu jako manželku pro svého syna.

Stejně jako asi každý na jejím místě, matka Kateřiny byla bezmocná. Když už si myslela, že boj vzdá, vzpomněla si na moudrého poustevníka, který žil daleko v hlubokém lese u Alexandrie. Vždy, když si s nečím nevědela rady a nikdo jí nedokázal pomoci, on byl ten, na koho se obracela. Tak to zkusila i teď, ale s její dcerou.

Byl to právě on, kdo Kateřině poradil obrátit se na víru. Všichni v tom kraji a době byli pohané, poustevník ale ukázal Kateřině cestu víry, ve které měla i tu možnost poznat svého vysněného manžela. Po první návštěvě odcházela Kateřina s obrázkem Panny Marie a Ježíše Krista a popisem krále králů, nejkrásnějšího, nejbohatšího a nejmoudřejšího muže, který svět kdy viděl.
"Jeho život bez konce je, jeho statek nezahyne, jeho láska nepomine, jeho krásu hveždy chváli, jeho moudrost, v niž se halí, nikdo nepochopí umem, ani lidským svým rozumem, jak se množí nebo dělí. Jemu nebeští andělé slouží, šťastní nevýslovně, netrápí se v jeho domě, ale veselí se stále." Tak popsal Ježíše Krista poustevník.

Když přišla domů, první co večer udělala, poté co se zamkla ve své komnatě, bylo, že vyndala svůj obrázek a poklekla na kolena. Začala se modlit a snít. Ve svém snu neviděla nikoho jiného, než Pannu Marii s Ježíšem v náručí. Štěstím bez sebe již nechtěla nic jiného, než spatřit tu nadpozemskoou tvář Ježíše Krista, svého vymodleného manžele. Ten jí ovšem, k jejímu velkému údivu, odmítl ukázat tvář.
"Nechť je nad panny a paní krásnější - však v srovnání s těmi, co jsou na mé straně, není ničím - ke své haně... proto mít mne za ženicha není hodna, a tím méně spatřit tvář mou odhaleně."

Jakmile ráno vyšlo slunce, Kateřina se hned oblékala a už pospíchala k poustevníkovi pro radu. Co má udělat, aby ji Ježíš ukázal svou tvář? Jednoduché, řekl by si člověk. Nechat se pokřtít. To bylo ovšem v její době velice nebezpečné a riskantní. Ale Kateřina byla odhodlaná a nic ji nezastavilo na její cestě za vysněným manželem. Doslova. A kdo jiný by ji měl pokřtít než poustevník. Tak i učinil a tentýž den byla Kateřina připravena na další setkání s Ježíšem.

Kateřina se ocitla v místnosti tak přenádherné, že by jen těžko mohla existovat na světe. V ní nemohl být nikdo jiný, než Ježíš Kristus společně s Pannou Marií. V ten moment poprvé ji odhalil svou tvář. Hned Kateřina začala zpívat radostí, když se králi všch králů oddávala.
"Králi přelaskavý, čistotu svou do zástavy odporoučím tvé milosti a v největší oddanosti, neúnavně v každé době, věrně, ochotně chci tobě, sloužit s láskou do skonání."
"Vítej, přežádoucí, choti má, krásou se skvoucí! Ukaž mi své drahé líčko, ke mně pojď, má holubičko! Věčný byt ti připravuji, korunou tě korunuji, v království svém a v čistotě."

Byla to svatba, jakou svět nikdy neviděl, a už nikdy neuvidí.
